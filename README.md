# DADS5001_Movies_Analysis

## Movie Industry
ทุกคนเคยสงสัยกันไหมว่า วงการภาพยนตร์มันมีความเป็นมายังไง ?? 

การที่เราบอกว่าหนังเรื่องไหนประสบความสำเร็จเราใช้อะไรเป็นตัวชี้วัด...
การที่หนังเป็นที่รู้จักในวงกว้าง ถูกพูดถึงในโลกออนไลน์ ได้รับรางวัลต่างๆ ทำรายได้ได้เยอะ rating สูงๆ หรือการที่มีนักแสดงตัวท้อปของวงการมารับบทเป็นนักแสดงในบทบาทต่างๆกันแน่

วันนี้เรามาไขข้อสงสัยของประเด็นนี้ไปพร้อมๆกัน

เริ่มจากกราฟแรกของเรา เป็น Line Chart แสดงความสัมพันธ์ 3 อย่างคือ `จำนวนหนังที่สร้างขึ้นในแต่ละปี รายได้เฉลี่ยของหนังแต่ละเรื่อง(%) และรายได้รวมของอุตสาหกรรมหนังในแต่ละปี` จะเห็นได้ว่า

![Movie Industry](https://github.com/y-lims/DADS5001_Movies_Analysis/assets/65383312/cde69950-98d3-4730-bf7c-502898cf1a92)

ตั้งแต่ปี ค.ศ.1980 มีการผลิตภาพยนตร์ขึ้นมากมายแต่กลับมีรายได้ที่ไม่สูงเท่าที่ควรเมื่อเทียบกับจำนวนภาพยนตร์ที่ผลิตขึ้นในช่วงปีดังกล่าว เพราะว่าในยุคสมัยนั้นเป็นช่วงที่เศรษฐกิจถดถอยอันเป็นผลกระทบจากภาวะสงครามที่กินเวลายาวนาน 

จนกระทั่งในปี ค.ศ. 1993 เศรษฐกิจเริ่มฟื้นตัว ผู้คนเริ่มมองหาความบันเทิงเพิ่มมากขึ้น ทำให้วงการภาพยนตร์เริ่มเติบโตขึ้นเรื่อยๆ 

และในปี ค.ศ. 2000 ยุคสมัยของโลกก็เริ่มเปลี่ยนผ่านเข้าสู่ยุคของเทคโนโลยีและดิจิทัล ส่งผลให้อุตสาหกรรมภาพยนตร์มีการเติบโตอย่างก้าวกระโดด ทำรายได้เพิ่มขึ้นเรื่อยๆ


กราฟถัดมาเป็น `ความสัมพันธ์ของรายได้จากภาพยนตร์ที่ออกฉายในแต่ละเดือนและปี ตั้งแต่ปี ค.ศ.2000 - 2022`

![heatmap_gross_year_month](https://github.com/y-lims/DADS5001_Movies_Analysis/assets/65383312/87cc80fd-c18e-4834-8e41-ecb5a563d09b)

เนื่องจากการประกาศรางวัลภาพยนต์ระดับโลกต่างๆไม่ว่าจะเป็น รางวัล Oscars, รางวัล Golden Globe หรือรางวัล BAFTA มักจะจัดขึ้นในช่วงเดือนมกราคมและจบลงในเดือนมีนาคมของทุกปี 
ส่งผลให้ `ช่วงกลางปี(เดือนที่5-7)` ซึ่งเป็นการเปิดฤดูกาลใหม่ในเข้าชิงรางวัลภาพยนตร์ระดับโลก และ `ช่วงปลายปี (เดือนที่11-12)` ซึ่งเป็นช่วงเวลาสุดท้ายของการส่งหนังเข้าชิงรางวัล ส่งผลให้มีภาพยนตร์เข้าฉายในทั้ง 2 ช่วงเป็นจำนวนมากและส่วนใหญ่มักจะทำรายได้ได้ดี และเป็นภาพยนตร์ที่มีแนวโน้มที่จะได้รับคัดเลือกเข้าไปเป็นหนึ่งในผู้ท้าชิงรางวัลภาพยนตร์ระดับโลกได้ โดยรางวัลที่ผู้คนให้ความสนใจเป็นอย่างมากคือ `รางวัล The Academy Awards` หรือที่ทุกคนรู้จักในชื่อ `“ Oscars ”` เพราะนอกจากการมอบรางวัลให้กับภาพยนตร์ ยังมีรางวัลที่เกี่ยวข้องกับการแสดงของนักแสดงอีกด้วย แล้วนักแสดงมีผลต่อภาพยนตร์แต่ละเรื่องหรือไม่อย่างไรมาดูกัน

## Star Analysis
ทุกคนเชื่อไหมว่านักแสดงมีผลต่อภาพยนตร์เหมือนที่ภาพยนตร์ก็ส่งผลต่อนักแสดงเช่นกัน เคยสงสัยกันไหมว่า ทำไมเราดูหนังเรื่องบางเรื่องเราอินกับหนังมากจนเราเชื่อว่านั้นคือชีวิตของนักแสดงคนนั้นจริงๆ แต่หนังอีกเรื่องเรากลับไม่อินเลย เพราะนักแสดงคนนั้นแสดงไม่เก่งหรอ คุณภาพการแสดงตกลงหรอ ความจริงแล้วไม่ใช่เลย หนังแต่ละเรื่องต้องมีการคัดนักแสดงเข้ามาให้เหมาะสมกับบทบาทในหนังให้มากที่สุด เพื่อให้เกิดการส่งเสริมกันของตัวหนัง บทละครและการแสดง โดยนักแสดงแต่ละคนก็มีบทบาทที่ตัวเองเล่นแต่กต่างกันไป บางคนเล่นบทบาทนักแสดงนำได้ดี บางคนเล่นบทนักแสดงสมทบแล้วเข้ากับเขามากๆ หรือบางคนต้องเล่นในบทที่มีนักแสดงนำร่วมถึงจะส่งเสริมกัน ดังกราฟต่อไปนี้

`Scatter Plot แสดงความสัมพันธ์ระหว่างรายได้ของหนังและจำนวนการแสดงหนังของดาราแต่ละคน แบ่งตามบทบาท` 

![All_stars_by_worldwide_box_office](https://github.com/y-lims/DADS5001_Movies_Analysis/assets/65383312/845a95a7-ea43-4578-a438-7fd117cfe2f1)

ซึ่งกราฟนี้มีการนำข้อมูลนักแสดงตัวท้อปมาจากเว็บไซต์ [www.the-numbers.com](http://www.the-numbers.com) เพื่อวิเคราะห์ตามรายได้ของหนังเทียบกับจำนวนหนังที่นักแสดงแต่ละคนแสดง พบว่านักแสดงจำนวนมากมักแสดงภาพยนตร์ทั้งหมด 1-30 เรื่องและสามารถสร้างรายได้ ได้อยู่ที่ 1000-2000 ล้านบาท ในขณะที่นักแสดงบางกลุ่ม ซึ่งจะเห็นได้จาก outliner พบว่า สามารถแบ่งได้เป็น 3 กลุ่มใหญ่ๆ 
- เริ่มจากทางด้านบนขวา จะเป็นกลุ่มนักแสดงที่`เล่นหนังได้เยอะและสามารถสร้างรายได้ได้มาก` เช่น `Samuel L. Jackson` (Nick Fury จากเรื่อง Avengers) ซึ่งส่วนใหญ่มักร่วมเล่นในบทบาทนักแสดงสมทบ, เช่นเดียวกันกับ `Scarlett Johansson` (ที่มักเป็นที่รู้จักจากบทบาท Black Widow ในการแสดงนำร่วมในเรื่อง Avengers) , หรือ `Chis Patt` (Starlord จากเรื่อง Guardian of the galaxy) ที่สามารถสร้างรายได้จากการเป็น Leading ได้เป็นอย่างดี เป็นต้น

- กลุ่มถัดมาทางด้านล่าง เป็นกลุ่มที่ มีการเล่นหนังเฉลี่ยอยู่ที่ 10-30 เรื่อง และสามารถสร้างรายได้กลางๆ โดยเฉลี่ยอยู่ที่ 7000-10000 ล้านบาท เช่น Tom Holland/ Chadwick Boseman จากการเป็นนักแสดงนำร่วม, Emma Watson หรือ Jeremy Renner เป็นต้น

และกลุ่มสุดท้าย เป็นกลุ่มทางด้านขวา ซึ่งเป็นกลุ่มนักแสดงที่เล่นหนังเป็นจำนวนมากแต่สร้างรายได้ได้ไม่สูงเท่ากลุ่ม ที่ 1 และกลุ่มที่ 2 เช่น Bruce Willis, Nicolas Cage, หรือ Robert De Niro จากการเป็นนักแสดงนำชาย เป็นต้น

![leading_collab](https://github.com/y-lims/DADS5001_Movies_Analysis/assets/65383312/e7f709b1-738d-424c-be7b-cf7cd70f3f55)

จากการพูดถึงการแบ่งนักแสดงตามบทบาทเป็น 3 กลุ่มใหญ่ๆ เมื่อเราเจาะเข้ามาดูแต่ละกลุ่มโดยเริ่มจากบทบาทนักแสดงนำ จะเห็นว่า 

การเปรียบเทียบนักแสดงนำของฝั่งนักแสดงนำชายและนักแสดงนำหญิง โดยเรียงจากจำนวนหนังที่นักแสดงเล่นทั้งหมด เห็นว่า 20 อันดับแรกเป็นผู้ชายทั้งหมด และพบว่าภาพยนตร์ส่วนใหญ่มีการเลือกใช้นักแสดงนำหลักเป็นผู้ชายมากกว่าตัวหลักที่เป็นผู้หญิงถึง 2.8 เท่า

![support_collab](https://github.com/y-lims/DADS5001_Movies_Analysis/assets/65383312/b76e6a3f-bd41-4064-bf85-691db4bca657)

ต่อมาเป็นการเจาะลึกในกลุ่มบทบาทนักแสดงสมทบ จากการจัดอันดับนักแสดงสมทบที่แสดงหนังมากที่สุด 20 อันดับแรกเห็นว่าเป็นนักแสดงชายจำนวน 12 คน และนักแสดงหญิงจำนวน 8 คน เห็นได้ว่านักแสดงสมทบเพศชายมีจำนวนมากกว่านักแสดงผู้หญิงถึง 60 เปอร์เซ็นต์ 

จากการเจาะลึกของทั้ง 2 กลุ่มทำให้เราทราบว่า อุตสาหกรรมภาพยนตร์ให้พื้นที่และความสำคัญกับนักแสดงชายมากกว่านักแสดงหญิง

![box_plot_gender_distribution](https://github.com/y-lims/DADS5001_Movies_Analysis/assets/65383312/70c6b472-1bb8-4e85-b8ff-fb1661a5e04e)

จากการศึกษาการกระจายตัวในช่วงอายุของนักแสดงที่มีผลงานการแสดงออกมามากที่สุด โดยรวมจะเห็นว่านักแสดงจะผลงานการแสดงมากสุดที่อายุเฉลี่ย 40 ปี 

![distribution_play_age](https://github.com/y-lims/DADS5001_Movies_Analysis/assets/65383312/dd4161c7-9733-4671-8988-2ff1366ec3cb)







