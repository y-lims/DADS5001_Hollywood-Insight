# Hollywood Insight

## Movie Industry
ทุกคนเคยสงสัยกันไหมว่า วงการภาพยนตร์มันมีความเป็นมายังไง ?? 

การที่เราบอกว่าหนังเรื่องไหนประสบความสำเร็จเราใช้อะไรเป็นตัวชี้วัด...
การที่หนังเป็นที่รู้จักในวงกว้าง ถูกพูดถึงในโลกออนไลน์ ได้รับรางวัลต่างๆ ทำรายได้ได้เยอะ rating สูงๆ หรือการที่มีนักแสดงตัวท้อปของวงการมารับบทเป็นนักแสดงในบทบาทต่างๆกันแน่

วันนี้เรามาไขข้อสงสัยของประเด็นนี้ไปพร้อมๆกัน

===============================================================

เริ่มจากกราฟแรก (Figure 1) ของเรา เป็น Line Chart แสดงความสัมพันธ์ 3 อย่างคือ `จำนวนหนังที่สร้างขึ้นในแต่ละปี รายได้เฉลี่ยของหนังแต่ละเรื่อง(%) และรายได้รวมของอุตสาหกรรมหนังในแต่ละปี` จะเห็นได้ว่า

![image](https://github.com/y-lims/DADS5001_Hollywood_Insight/assets/104209335/904a1e77-1b51-41b7-b0b3-662c973599d8)


ตั้งแต่ปี ค.ศ.1980 มีการผลิตภาพยนตร์ขึ้นมากมายแต่กลับมีรายได้ที่ไม่สูงเท่าที่ควรเมื่อเทียบกับจำนวนภาพยนตร์ที่ผลิตขึ้นในช่วงปีดังกล่าว เพราะว่าในยุคสมัยนั้นเป็นช่วงที่เศรษฐกิจถดถอยอันเป็นผลกระทบจากภาวะสงครามที่กินเวลายาวนาน 

จนกระทั่งในปี ค.ศ. 1993 เศรษฐกิจเริ่มฟื้นตัว ผู้คนเริ่มมองหาความบันเทิงเพิ่มมากขึ้น ทำให้วงการภาพยนตร์เริ่มเติบโตขึ้นเรื่อยๆ 

และในปี ค.ศ. 2000 ยุคสมัยของโลกก็เริ่มเปลี่ยนผ่านเข้าสู่ยุคของเทคโนโลยีและดิจิทัล ส่งผลให้อุตสาหกรรมภาพยนตร์มีการเติบโตอย่างก้าวกระโดด ทำรายได้เพิ่มขึ้นเรื่อยๆ


กราฟถัดมา (Figure 2) เป็น `ความสัมพันธ์ของรายได้จากภาพยนตร์ที่ออกฉายในแต่ละเดือนและปี ตั้งแต่ปี ค.ศ.2000 - 2022`

![image](https://github.com/y-lims/DADS5001_Hollywood_Insight/assets/104209335/11ef2ae3-5e80-473e-87d5-bee2983f8a42)

เนื่องจากการประกาศรางวัลภาพยนต์ระดับโลกต่างๆไม่ว่าจะเป็น รางวัล Oscars, รางวัล Golden Globe หรือรางวัล BAFTA มักจะจัดขึ้นในช่วงเดือนมกราคมและจบลงในเดือนมีนาคมของทุกปี 
ส่งผลให้ `ช่วงกลางปี(เดือนที่5-7)` ซึ่งเป็นการเปิดฤดูกาลใหม่ในเข้าชิงรางวัลภาพยนตร์ระดับโลก และ `ช่วงปลายปี (เดือนที่11-12)` ซึ่งเป็นช่วงเวลาสุดท้ายของการส่งหนังเข้าชิงรางวัล ส่งผลให้มีภาพยนตร์เข้าฉายในทั้ง 2 ช่วงเป็นจำนวนมากและส่วนใหญ่มักจะทำรายได้ได้ดี และเป็นภาพยนตร์ที่มีแนวโน้มที่จะได้รับคัดเลือกเข้าไปเป็นหนึ่งในผู้ท้าชิงรางวัลภาพยนตร์ระดับโลกได้ โดยรางวัลที่ผู้คนให้ความสนใจเป็นอย่างมากคือ `รางวัล The Academy Awards` หรือที่ทุกคนรู้จักในชื่อ `“Oscars”` เพราะนอกจากการมอบรางวัลให้กับภาพยนตร์ ยังมีรางวัลที่เกี่ยวข้องกับการแสดงของนักแสดงอีกด้วย แล้วนักแสดงมีผลต่อภาพยนตร์แต่ละเรื่องหรือไม่อย่างไรมาดูกัน

## Star Analysis
ทุกคนเชื่อไหมว่านักแสดงมีผลต่อภาพยนตร์เหมือนที่ภาพยนตร์ก็ส่งผลต่อนักแสดงเช่นกัน เคยสงสัยกันไหมว่า ทำไมเราดูหนังเรื่องบางเรื่องเราอินกับหนังมากจนเราเชื่อว่านั้นคือชีวิตของนักแสดงคนนั้นจริงๆ แต่หนังอีกเรื่องเรากลับไม่อินเลย เพราะนักแสดงคนนั้นแสดงไม่เก่งหรอ คุณภาพการแสดงตกลงหรอ ความจริงแล้วไม่ใช่เลย... หนังแต่ละเรื่องต้องมีการคัดนักแสดงเข้ามาให้เหมาะสมกับบทบาทในหนังให้มากที่สุด เพื่อให้เกิดการส่งเสริมกันของตัวหนัง บทละครและการแสดง โดยนักแสดงแต่ละคนก็มีบทบาทที่ตัวเองเล่นแต่กต่างกันไป บางคนเล่นบทบาทนักแสดงนำได้ดี บางคนเล่นบทนักแสดงสมทบแล้วเข้ากับเขามากๆ หรือบางคนต้องเล่นในบทที่มีนักแสดงนำร่วมถึงจะส่งเสริมกัน ดังกราฟต่อไปนี้

(Figure 3) `Scatter Plot แสดงความสัมพันธ์ระหว่างรายได้ของหนังและจำนวนการแสดงหนังของดาราแต่ละคน แบ่งตามบทบาท` 

![fig3_allstars_worldwide_boxoffice](https://github.com/y-lims/DADS5001_Movies_Analysis/assets/65383312/efa30424-f734-465d-94c9-9d7419b91278)

ซึ่งกราฟนี้มีการนำข้อมูลนักแสดงตัวท้อปมาจากเว็บไซต์ [www.the-numbers.com](http://www.the-numbers.com) เพื่อวิเคราะห์ตามรายได้ของหนังเทียบกับจำนวนหนังที่นักแสดงแต่ละคนแสดง พบว่านักแสดงจำนวนมากมักแสดงภาพยนตร์ทั้งหมด 1-30 เรื่องและสามารถสร้างรายได้ ได้อยู่ที่ 1000-2000 ล้านบาท 

ในขณะที่นักแสดงบางกลุ่ม มีค่าที่โดดขึ้นมาแตกต่างจากผู้อื่น จากการแบ่งกลุ่มโดยใช้ KMeans Clustering พบว่า สามารถจัดกลุ่มนักแสดงได้เป็น 3 กลุ่มใหญ่ๆ 

![image](https://github.com/y-lims/DADS5001_Hollywood_Insight/assets/104209335/2f2d3dc7-4648-4728-bf6f-1de2762c1629)

- ทางด้านบนขวา จะเป็นกลุ่มนักแสดงที่`เล่นหนังได้เยอะและสามารถสร้างรายได้ได้มาก` เช่น `Samuel L. Jackson` (หรือที่เป็นที่รู้จักจากการแสดงเป็น Nick Fury ในเรื่อง Avengers) ซึ่งส่วนใหญ่มักร่วมเล่นในบทบาทนักแสดงสมทบ, เช่นเดียวกันกับ `Scarlett Johansson` (ที่มักเป็นที่รู้จักจากบทบาท Black Widow ในการแสดงนำร่วมในเรื่อง Avengers) , หรือ `Chis Patt` (Starlord จากเรื่อง Guardian of the galaxy) ที่สามารถสร้างรายได้จากการรับบทบาทนักแสดงนำได้เป็นอย่างดี เป็นต้น

- กลุ่มถัดมาทางด้านล่าง เป็นกลุ่มที่ มีการเล่นหนังเฉลี่ยอยู่ที่ 10-30 เรื่อง และสามารถสร้างรายได้กลางๆ โดยเฉลี่ยอยู่ที่ 7000-10000 ล้านบาท ซึ่งพบว่าส่วนใหญ่เป็นนักแสดงที่เล่นหนังที่มีภาคต่อหลายภาค ที่รวมไปถึงบทบาทการเป้นนักแสดงนำร่วม อย่าง `Tom Holland` หนุ่ม Spiderman หน้าใหม่ หรือ ฝ่าบาททีชาล่า จากประเทศวากานด้า ที่แสดงนำโดย `Chadwick Boseman` หรือบทบาทการเป็นนักแสดงนำ อย่าง มักเกิ้ลสาว Hermione Granger ที่นำแสดงโดย `Emma Watson` หรือ พ่อหนุ่มมือธนู Hawkeye ที่นำแสดงโดย `Jeremy Renner` เป็นต้น 

- และกลุ่มสุดท้าย เป็นกลุ่มทางด้านขวา ซึ่งเป็นกลุ่มนักแสดงที่`เล่นหนังเป็นจำนวนมากแต่สร้างรายได้ได้ไม่สูงเท่ากลุ่ม ที่ 1 และกลุ่มที่ 2` ที่พบว่าเป้นนักแสดงที่คุ้นหน้าคุ้นตา พบเจอในหลายบทบาท เช่น `Bruce Willis` พ่อหนุ่มนักบู๊ที่เป็นที่รู้จักจากการเป็นนักแสดงนำชายในเรื่อง Armageddon, Diehard, หรือ Red เป็นต้น และอีกหนึ่งท่านที่ได้รับฉายาราชาหนังเกรดบี อย่าง `Nicolas Cage` ที่เป็นที่รู้จักจากการเป็นนักแสดงนำในเรื่อง Ghost Rider และ National Treasure เป็นต้น

จากการพูดถึงการแบ่งนักแสดงตามบทบาทเป็น 3 กลุ่มใหญ่ๆ เมื่อเราเจาะเข้ามาดูแต่ละกลุ่มโดยเริ่มจากบทบาทนักแสดงนำ จะเห็นว่า 

![fig4_leading_stars](https://github.com/y-lims/DADS5001_Movies_Analysis/assets/65383312/51ffaa39-3133-4837-9e75-a4f326bcff46)

(Figure 4) การเปรียบเทียบนักแสดงนำของฝั่งนักแสดงนำชายและนักแสดงนำหญิงที่มีการร่วมแสดงกับดาราชั้นนำคนอื่นๆ โดยเรียงจากจำนวนหนังที่มีการร่วมแสดงมากที่สุด 10 อันดับ

ในบทบาทของการเป็นนักแสดงนำนั้น จะเห็นได้อย่างชัดเจนว่าใน `Top 20 อันดับแรกนี้เป็นผู้ชายทั้งหมด` และพบว่าภาพยนตร์ส่วนใหญ่มีการเลือกใช้นักแสดงนำหลักเป็นผู้ชายมากกว่าตัวหลักที่เป็นผู้หญิงถึง `2.8 เท่า`

ในขณะที่ (Figure 5) เป็นการเจาะลึกในกลุ่มบทบาทนักแสดงสมทบ จากการจัดอันดับนักแสดงสมทบที่แสดงหนังมากที่สุด 20 อันดับแรก

![fig5_supporting_star](https://github.com/y-lims/DADS5001_Movies_Analysis/assets/65383312/f44a5c4b-bb26-4f34-8fbf-19b8a96647c9)

แสดงให้เห็นได้ว่ามีนักแสดงสมทบที่เป็น `เพศชายมีจำนวนมากกว่านักแสดงผู้หญิงถึง 60 เปอร์เซ็นต์`

ซึ่งจากทั้ง 2 กราฟนี้ ทำให้เราทราบว่า `อุตสาหกรรมภาพยนตร์นั้นให้พื้นที่และความสำคัญกับนักแสดงชายมากกว่านักแสดงหญิง` นั่นเอง

ถัดมาเมื่อศึกษา (Figure 6) `การกระจายตัวของช่วงอายุของนักแสดงที่มีการปล่อยผลงานการแสดงออกมามากที่สุด` พบว่า

![fig6_histogram_actors_play_age](https://github.com/y-lims/DADS5001_Movies_Analysis/assets/65383312/8afdd619-8b83-423c-bbef-44cf83cd944e)

นักแสดงส่วนใหญ่มีผลงานการแสดงมากสุดที่ `อายุเฉลี่ย 40 ปี` 

![fig7_boxplot_gender](https://github.com/y-lims/DADS5001_Movies_Analysis/assets/65383312/c58d33b6-fa24-4b3f-b4fc-386fd5f083f8)

หากแยกผลงานการแสดงมากที่สุด ตามเพศของนักแสดงแล้ว (Figure 7) พบว่า `นักแสดงหญิง`จะมีผลงานการแสดงมากสุดที่`อายุเฉลี่ย 42 ปี` ในขณะที่`นักแสดงชาย`จะเฉลี่ยอยู่ที่ `36 ปี` และมีระยะเวลาในการรันวงการที่ยาวนานกว่านักแสดงหญิงถึง 10 ปี ทำให้สามารถสรุปได้ว่า`นักแสดงชายได้รับโอกาสในการแสดงหนังมากกว่านักแสดงหญิง`

![fig8_boxplot_mainrole](https://github.com/y-lims/DADS5001_Movies_Analysis/assets/65383312/b62c4788-be23-4c6a-96dc-9823c9225a13)

และหากแยกตามบทบาทการแสดง (Figure 8) จะเห็นได้ว่า `นักแสดงนำร่วมจะมีช่วงอายุในการแสดงที่สั้นกว่าบทบาทเดี่ยว` เนื่องจากการเป็นนักแสดงนำหรือนักแสดงสมทบจะเป็นการแสดงที่จะเน้นไปที่ตัวบุคคลนั้นๆ แต่นักแสดงร่วมจะต้องมีช่วงอายุที่ค่อนข้างจำกัดอยู่ในช่วงอายุเดียวกันกับนักแสดงร่วมท่านอื่นๆ ไม่ห่างจากกันมากนัก เนื่องจากบทบาทและผลงานที่เหมาะสมสำหรับนักแสดงร่วมมักจะต้องสอดคล้องกับช่วงเวลาและประสบการณ์ที่ต้องการในการเล่นบทนั้น ๆ นั่นเอง

ข้อสังเกตทั้งหมดเหล่านี้ชี้ให้เห็นว่า การแสดงของนักแสดงที่มีคุณภาพสามารถมีผลกระทบต่อความโด่งดังและความชื่นชอบของหนังได้ แต่การสร้างภาพยนตร์เป็นกระบวนการที่ซับซ้อนและมีปัจจัยมากมายที่มีผลกระทบต่อความสำเร็จของมัน ไม่ได้เพียงแค่เรื่องของนักแสดงเพียงคนเดียว 

ในขณะที่ ความเหมาะสมของตัวละครและบทบาทที่นักแสดงได้เล่นในภาพยนตร์ มีความสำคัญมากในการทำให้นักแสดงกลายเป็นที่จดจำและโด่งดังชั่วข้ามคืนได้ และช่วงชีวิตของการเป็นนักแสดง ก็ปฏิเสธไม่ได้เลยว่าการได้รับรางวัลเป็นสัญญาณที่ดีที่สามารถพิสูจน์ความสำเร็จของตนเองได้ เพราะรางวัลสามารถเป็นการยอมรับและเป็นของขวัญให้กับความพยายามและความสำเร็จในการแสดงของนักแสดงได้อย่างชัดเจน

## Movie Genres and Awards
การได้รับรางวัล Oscars เป็นการถูกยอมรับและเกียรติยศที่สำคัญในวงการภาพยนตร์โลก แต่การตัดสินรางวัล Oscar ถูกตัดสินโดยคณะกรรมการทางด้านภาพยนตร์ สาขาต่างๆ ที่ทางผู้จัดงานเป็นคนจัดตั้งขึ้น ในขณะที่คนทั่วไปจะมีการรีวิวภาพยนตร์ที่ตัวเองชื่นชอบบน website IMDB.com ผ่าน IMDB rating ซึ่งเป็นตัวชี้วัดที่สำคัญเพราะมีผู้ใช้งานจำนวนมากทั่วโลก และเป็นเว็บไซต์ที่ให้ข้อมูลเกี่ยวกับภาพยนตร์มากมาย โดยคะแนน IMDB rating จะอยู่ในช่วง 1-10 คะแนนที่สูงกว่าแสดงถึงความนิยมที่มากขึ้น ซึ่งคะแนนดังกล่าวสามารถสะท้อนความพึงพอใจของผู้ชมต่อหนังเรื่องนั้นๆ ได้ ทำให้ผู้คนมีการตั้งคำถามหลายครั้งว่าภาพยนตร์ที่ได้รับรางวัล Oscar กับหนังที่ได้ rating ดีๆใน IMDB แบบไหนเป็นหนังที่มีคุณภาพและทุกคนชื่นชอบกันแน่

![fig9 1_IMDB_Individual_Award](https://github.com/y-lims/DADS5001_Movies_Analysis/assets/65383312/f27fb7c4-c0d6-4a59-96df-bc7247902bea)
![fig9 2_IMDB_Movie_Award](https://github.com/y-lims/DADS5001_Movies_Analysis/assets/65383312/cdb3a862-b7b3-401a-8140-d295e2f3bcd0)

ต่อเนื่องจาก part ที่ผ่านมา จากการเปรียบเทียบระหว่าง `IMDB rating ของหนังในแต่ละปี และผู้เกี่ยวข้องกับหนังที่ได้รางวัล Oscar ส่วนตัวใน 3 สาขาคือ Best Director, Best Actor, และ Best Actress` (Figure 9.1) กับการเปรียบเทียบระหว่าง `IMDB rating และ หนังที่ได้รางวัล Oscar กลุ่ม Best Picture, Best Animated Feature และ Best Foreign Language` (Figure 9.2) เราจะเห็นได้ว่าการกระจายตัวของภาพยนตร์ที่ได้รางวัลทั้งหมดนี้มีการกระจายอยู่ในช่วง rating 6.0 - 9.2 และมีค่า Median rating อยู่ที่ 8.00 และ 8.10 ตามลำดับ ดังนั้นการที่หนังได้รางวัล Oscar ในสาขาเหล่านี้ส่วนใหญ่จะเป็นการยอมรับว่าผลงานนั้นมีการแสดงและคุณภาพที่ดี และอาจส่งผลให้เกิดความสนใจจากผู้ชมเพิ่มขึ้น ทำให้ IMDB rating สูงขึ้นตามด้วย

แล้วในโลกของภาพยนตร์นั้น หนังประเภทไหนล่ะที่ได้รางวัล Oscar มากที่สุด ?

![fig10_pareto_genres_awards](https://github.com/y-lims/DADS5001_Movies_Analysis/assets/65383312/3cdc1a73-5803-4b33-89c9-7f993e05eb5d)

จากการเรียงลำดับหนังที่ได้รางวัล Oscar มากที่สุด โดยแยกตามประเภทของหนัง (Figure 10) พบว่า 80 % ของหนังที่ได้รับรางวัล เป็นหนังประเภท Drama, Comedy, Adventure, Romance, Family และอื่นๆ 

โดยสามารถแบ่งประเภทหนังตามรางวัลต่างๆได้ดังนี้ (Figure 11)

![fig11_top10_genres](https://github.com/y-lims/DADS5001_Movies_Analysis/assets/65383312/0b524f2b-e512-4251-a04a-16ebb9085321)

หนังที่ได้รับรางวัล Oscar ส่วนใหญ่มักจะต้องการความสมบูรณ์ในด้านการผลิตและการแสดง มีลักษณะเรื่องราวที่เป็นความเชื่อมโยงกับปัญหาสังคมหรือเรื่องราวที่สะท้อนค่านิยมของสังคม รวมถึงการสร้างตัวละครที่มีความน่าเชื่อถือและมีความสมจริง ซึ่งส่งผลให้ผู้ชมเกิดความสัมพันธ์และความสนใจต่อตัวละครนั้นๆ

![fig12_top_genres_all_awards](https://github.com/y-lims/DADS5001_Movies_Analysis/assets/65383312/addc9cf1-e802-4c21-9a7c-3269181a06ef)

จากกราฟ (Figure 12) จะเห็นได้ว่าภาพยนตร์ที่ได้รางวัล Oscar 5 อันดับแรกเป็นหนังประเภท Drama, Comedy, Adventure, Romance และ Family 
โดยหนังประเภท `Drama ได้รับรางวัลมากที่สุด` เนื่องจากหนังประเภท Drama มักจะมีเนื้อหาที่ลึกซึ้ง เน้นที่การสร้างตัวละครที่สมจริงและมีเรื่องราวที่ส่งความรู้สึกทางอารมณ์แก่ผู้ชม ซึ่งตรงกับเงื่อนไขของรางวัล Oscar มากที่สุด 
รองลงมาคือ หนังประเภท `Comedy และ Adventure` เนื่องจากหนังทั้ง 2 ประเภท จะมีความเป็นเรื่องราวที่มีสไตล์การเล่าเรื่องที่แตกต่างออกไป โดย Comedy อาจสร้างความบันเทิงและสนุกสนานให้กับผู้ชม แต่ Adventure จะเป็นการสร้างโลกแห่งการผจญภัยที่น่าตื่นเต้นนั่นเอง 
แต่จากความสัมพันธ์ของกราฟเราจะสังเกตเห็นว่าหนังประเภท `Drama, Comedy, Romance มักได้รางวัล Oscar ในสาขาที่เหมือนๆหรือใกล้เคียงกัน` ทำให้เกิดความสงสัยถึงความสัมพันธ์ของหนัง 3 ประเภท

![fig13_venn](https://github.com/y-lims/DADS5001_Movies_Analysis/assets/65383312/ca1d86c0-9ad1-4917-8829-2747881fb385)

(Figure 13) เมื่อนำหนังทั้ง 3 ประเภทมาเจาะลึกดูความสัมพันธ์พบว่า `หนัง Pure Drama` จะมีสัดส่วนการได้รับรางวัลสูงที่สุด แต่เมื่อเทียบสัดส่วนของหนังที่ได้รับรางวัลทั้งหมด หนัง Pure Drama มีสัดส่วนประมาณ 48% ในขณะที่ genres อื่นๆรวมกัน มีสัดส่วนรวมกันมากกว่าเล็กน้อยคิดเป็น 52% และเมื่อเจาะลึกเข้าไปใน 52% นี้ ยังพบว่า 66% ของหนังในส่วนนี้ประกอบด้วยหนังประเภท Drama อยู่นั่นเอง 

แต่อย่างไรก็ตาม ไม่ได้มีหลักฐานสมบูรณ์ที่ว่าหนังประเภท Drama เป็นหนังที่ได้รับรางวัลมากที่สุดเสมอไป ความนิยมและแนวโน้มของสังคมในแต่ละช่วงเวลา การวิเคราะห์และแสดงความคิดเห็นเกี่ยวกับหนังต่างๆ ใช้ข้อมูลและความเข้าใจที่มีอยู่ในปัจจุบัน และยังมีหลายปัจจัยที่มีผลต่อการได้รางวัล Oscar เช่น การบริหารงบประมาณการตลาดและการโปรโมทภาพยนตร์ การเลือกสรรนักแสดงที่มีความสามารถเหมาะสมกับบทบาทที่ได้รับ และปัจจัยอื่นๆที่ส่งผลต่อกระแสความนิยมของภาพยนตร์ในงานรางวัล Oscar

## References
- https://www.gqthailand.com/culture/article/politic-oscars-gq-part1
- https://themomentum.co/noir-area-goodmovie/

## Members 
6520412006 ปภาวี รุจิชาญสิริ

6520422025 นริศ จันทร์ไพบูลย์กิจ

6520422030 ธัญญลักษณ์ ลิ้มสุขวัฒน์
